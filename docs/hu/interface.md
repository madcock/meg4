Interfész
=========

Játékképernyő
-------------

Alapból ez a játékképernyő fogad, ahol a programod fut. Ha itt leütöd az <kbd>Esc</kbd> gombot, akkor átvált szerkesztő módba.

Szerkesztő képernyők
--------------------

Ha bármelyik szerkesztő képernyőn ütsz <kbd>Esc</kbd>-et (nincs újrafordítás) vagy nyomsz <kbd>Ctrl</kbd>+<kbd>R</kbd>-t
(újrafordítja a programodat), akkor visszakerülsz a játékképernyőre.

Minden szerkesztő témázható, az egész felület átszínezhető, csak rá kell húzni egy GIMP Palette fájlt a képernyőre. Bővebben
lásd az [egyéb formátumok] fejezetet.

<imgc ../img/help.png><fig>Súgó és a menü</fig>

Minden szerkesztőnél felül látható a menüsor. Ha itt a <imgt ../img/menu.png> ikonra kattintasz, egy felugrómenü fog megjelenni,
ahonnan különböző funkciók érhetők el, bár a legtöbb gyorsbillentyűvel is behozható (lásd [billentyűzet](#ui_kbd)). Ugyancsak
innen érhetők el a súgó oldalai, habár ez is ugyancsak mindig behozható bármelyik szerkesztőben az <kbd>F1</kbd> leütésével.

Súgó oldalak
------------

A súgó oldalain a hivatkozások kattinthatók, és a <kbd>Backspace</kbd> leütésével visszalép egy oldalt a oldaltörténetben.
Ha az oldaltörténet üres, akkor a Tartalomjegyzéket hozza be. A súgó kivétel a szabály alól, mert itt az <kbd>Esc</kbd> leütése
nem a játékképernyőt hozza be, hanem visszavisz arra a képernyőre, ahonnan a súgót behoztad.

Kereséshez kattinthatsz a menüben fent jobbra a keresődobozra, vagy csak kezd el gépelni, amire keresni szeretnél.

A beépített súgó igazándiból egy nagyon egyszerű MarkDown megjelenítő, és pontosan ugyanazokat a fájlokat jeleníti meg, amikből
ez a kézikönyv is generálódott (de a kézikönyv, amit épp olvasol, jóval több fejezet tartalmaz, a beépített súgóból csak az API
referencia érhető el).
